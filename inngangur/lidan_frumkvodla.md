# Líðan frumkvöðla úti á landi

Ferðalag frumkvöðulsins getur tekið á. Glýma einstaklingsins við stórar áskoranir er oft sögð sem rósrauðr saga, oft um einstakaklinga sem voru í minnihluta þeirra sem tókst ætlunarverkið og uppskáru frægð og frama.

En fyrir flesta einstaklinga sem leggja af stað í þá vegferð að hringa af stað eigin hugmynd, verður afraksturinn ekki eins og hjá þeim fáu útvöldu sem mest er fjallað um eftir á. Margir þurfa að gefast upp, og jafnvel hjá þeim sem ná einhverskonar árangri að lokum, þarf oft að ganga í gegnum tímabil óvissu og efasemda um hvort leiðin sé rétt. Hvenær er kominn tími til að gefast upp, segja þetta gott, dæma hugmyndina sem full reynda? Hverju er ég tilbúin(n) að fórna til að láta á það reyna? Flestir frumkvöðlar þurfa að spyrja sig slíkra spurninga við hverja mislukkaða tilraun. 

Þar sem nýsköpun fæst við eitthvað sem er nýstárlegt, er hægt að gefa sér að það sé ekki alltaf fullur skilningur á þeirri hugmynd sem byggir að baki verkefninu. Ef allir myndu "fatta" hygmyndina og ef hún gengi upp, þá væri enda líklega einhver löngu búinn að framkvæma hana. Þetta skilningsleysi nærumhverfisins, jafnvel í verstu tilfellum baknag og háð, getur tekið á.

Þá er mjög algengt að frumkvöðullinn fjárfesti sjálfur í eigin verkefni, sérstaklega á fyrstu stigum. Þetta getur verið í formi eigin fjármuna, eða algengara, í formi ólaunaðs vinnuframlag. Með þessu móti setur frumkvöðullinn oft eigin persónulegar þarfir dagsins í dag fram yfir mögulegan árangur í framtíðinni, sem allt eins víst er að ekkert verði úr. Oft verður nafn frumkvöðulsins og persóna samtvinnuð verkefninu sem hann fæst við, sem gerir verkefnið enn persónulegra og erfiðara að glýma við mistök og ósigra.

Manneskjur sem búa við að ganga að mánaðarlegum launum nokkurnvegin vísum, vinna starf sem nærumhverfi þess hefur skilning á og þarf ekki að efast um eigin stefnu og tilveru á hverri stundu, þurfa að hafa alvegeg sérstaka hæfni til samkenndar til þess að geta sett sig í spor frumkvöðla.

### Sérstakt álag á smærri stöðum

Í mörgum tilfellum er það álag sem frumkvöðlar á smærri stöðum standa frammi fyrir sérstakt. Margt drífandi og skapandi fólk, sem lætur til sín taka í litlum samfélögum, þekkir það að verða fljótt hlaðið verkefnum. Tilfinnninunni er oft lýst með því að hafa rétt litla fingur og misst alla höndina. Þörfin sem smáir staðir hafa fyrir fólk sem er tilbúið að láta til sín taka virðist stundum endalaus, og boltarnir hlaðast upp.

Ástæðan fyrir því að drífandi fólk tekur að sér sífellt fleiri verkefni á litlum stöðum er yfirleitt sú að því rennur blóð til skildunnar. Ábyrgð einstaklingsins verður einhvernvegin meiri á litlum stað þar sem færri eru um að taka að sér öll hlutverkin. Nálægð samfélagsins getur einnig breytt ábyrgðartilfinningunna. Með því að taka ekki að sér mikilvæg verkefni er einstaklingurinn að bregðast vinum, fjölskyldu og nágrönnum, á meðan að hægt er að kúpla sig út úr þáttöku á fjölmennum stað án þess að nokkur taki eftir því.

Þessi ábyrgð gagnvart samfélaginu getur sett alveg sérstaka pressu á frumkvöðla á smærri stöðum. Það er eitt að mistakast sjálfum, og annað að bregðast sinni heimabyggð. Athyglin og umtalið sem frumkvöðull á smærri stað verður fyrir getur jafnframt búið til þrúgandi pressu að standa sig, meðan auðveldara er að verða nafnlaus í stærri samfélögum. Þetta er eitt af því sem unnið er með í [Klúðurkvöldum](/uppskriftir/kludurkvold) sem er ein af uppskriftunum sem farið er yfir síðar.

Loks geta frumkvöðlar á smærri stöðum upplifað sig einangraða miðað við í borginni. Í stórum samfélögum er auðveldara að leita uppi aðra frumkvöðla sem eru að ganga í gegnum svipaða reynslu, eða hafa gert það áður. Í því getur verið mikill stuðningur og speglun.

**Stuðningur við frumkvöðla getur verið andlegur, jafnt sem fjárhagslegur eða með beinum ráðum. Oft er hvatning, skilningur og viðurkenning ekki síður mikilvæg. Stuðningur við frumkvöðla getur falist í því að hvetja þá til að láta hendur standa fram úr ermum, standa í stafni og stíga áfram ölduna. En það getur verið allt eins mikilvægt að hvetja þá til að huga að eigin þörfum og ástvina sinna, og jafnvel þegar svo ber undir, finna út úr því hversu miklu þeir vilji fjárfesta í verkefni sínu.**

**Á ákveðnum tímapunkti þarf stundum að láta gott heita, sætta sig við að ákveðin leið eða aðferð sé full reynd og opna hugan fyrir nýjum nálgunum. Að styðja frumkvöðla gegnum slíkar ákvarðanir, sem þeir verða að sjálfsögðu að fá að komast að sjálfir, útheimtir mikla álúð og samkennd, sem erfitt er að búa yfir nema hafa staðið í svipuðum sporum sjálfur.**